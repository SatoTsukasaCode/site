---
title: Hytale-klienten
description: Information omkring Hytale-klienten.
---

<Callout>
  Klienten er skrevet i C#, kompileret til maskinkode inden distribution, og kan ikke modificeres. Singleplayer kører på en lokal server. Alle modificeringer skal gå gennem server-API'et.
</Callout>

# Ingen klient-side modificeringer.

Der er ingen klient-side modding.

> Vi har intentioner om at understøtte klient modificeringer - Slikey

## Hvorfor?

1. Ingen behov for at downloade eksternt indhold.
   * Hytale ønsker at "undgå et fragmenteret økosystem, hvor hver server kræver en forskellig modificeret klient"

2. Klientsikkerhed
   * Kørsel af `.jar` filer fra tredjepartssider på klienten kan nemt indholde malware.
   > [We don't want to expose players] to the security and safety risks that exist on some other modding platform.

3. Klientstabilitet
   * Hytale kan vælge at flytte til andre platforme, hvor klientmodificering ikke er muligt, og derfor låser de arkitekturen tidligt for at sætte den rette retning.
   > Vi mener, at de resultater som folk opnår i andre blokspil ved hjælp af klientmodificering, nemt kan opnås med vores server-side modificering. I andre blokspil skal man installere en modificeret klient, for at få nye blokke, NPC'er, brugerflade osv. Hytale klarer alt dette, ved blot at lytte til serveren. Serveren vil i praksis midlertidigt "modificere" klienten på en meget sikker måde, for at tilføje og ændre spiloplevelsen. Du kan lave din helt eget version af Orbis, uden at bruge nogen af vores modeller, musik, generering af verden, kampsystem eller andet. Du har fuld kontrol og kan nemt fjerne det hele igen, uden nogensinde at røre klienten. Tænk på hvordan Roblox fungerer. Du ændrer aldrig selve appen. Du klikker blot på den oplevelse, du vil spille, og får alt hvad du har brug for - uden at skulle modificere din installation. - Slikey

## Klient modificeringer er ikke nødvendige

De typiske anvendelsestilfælde for klient modificeringer er:

* Kosmetiske ændringer (resource packs, shaders, capes osv.): Serveren styrer det visuelle, ikke klienten.
* Ydeevne: Grundspillet indeholder de nødvendige indstillinger til ydeevnen.
* Tilgængelighed: Grundspillet vil være tilgængeligt i sig selv.
* Brugerflade: Serveren styrer brugerfladen (UI), ikke klienten.

### Klient-side forudsigelse

Hytale anvender datadrevet klient-side forudsigelse for at reducere lag, da alle interaktioner foregår på serveren og sendes tilbage til klienten. Dette er allerede implementeret for visse systemer, men er i øjeblikket begrænset. Yderligere integration er planlagt i fremtiden. Det er også planlagt, at dette fremover skal fungere sammen med det visuelle scripting-system for yderligere optimering.

## Klient-side eksekvering

Teamet undersøger muligheden for at tillade, at klienten kan eksekvere kode (hvilket er forskelligt fra at modificere klienten - koden sendes fra serveren), men dette er ikke garanteret.

# Modeller

Klienten og asset-pipelinen understøtter `.blockymodel`, et specialudviklet format til Hytale. Det officielle Blockbench-plugin gør det muligt at eksportere til dette format.

# Klient - tekniske detaljer

Der vil altid kun være én aktuel og understøttet version af klienten.

> Java-versionen vedligehodles og opdateres af os, og vi benytter i øjeblikket den nyeste version (Java 25). Vi vil ganske enkelt sikre, at multiplayer netværker kan regne med, at spillere har den nyeste version af spillet, så man ikke behøver at understøtte 15+ forskellige versioner af klienten. - Slikey

Klienten er multithreaded.

## GUI

GUI'en er bygget ved hjælp af C# bindings med Noesis.

## Build-system

Hytale anvender NativeAOT ("Ahead of time") til at bygge klienten, hvilket kompilerer C# til maskinkode til distribution. Det betyder, at modificering - uden reverse engineering af maskinekoden - skal gå gennem server API'et.

# Anden information

Klienten har sit eget versionssystem og sin egen protokol til kommunikation med servere.
